---
layout: page
title: Waarom webslides?
permalink: /waarom_voordelen/
order: 20
---

Voor studenten
--------

Ben je als student ook al eens geconfronteerd geweest met onbegrijpelijke slides? 
Slides die, als je ze zelf kon herstructureren en bewerken, al een pak verstaanbaarder zouden worden? 
Open webslides geven je de mogelijkheid om zelf het heft in handen nemen.

* Studenten kunnen snel en gericht **feedback** geven, tot op slideniveau.
* Input van de studenten leidt tot continu **actualiserend** cursusmateriaal.
* Alles wat op het web kan, kan ook op een webslide waardoor de leerstof **dynamischer** gebracht kan worden.
* Met één muisklik link je naar slides van een **gerelateerde cursus of website**, geen nood om je cursussen van vorige jaren te zoeken op zolder.
* Webslides werken op **ieder toestel** (laptop, smartphone, tablet...), handig voor wie pendelt.


Voor docenten
--------

Stel, je geeft een gelijkaardige cursus aan verschillende opleidingen, 
met één centrale cursus plus een aantal specifieke slides per opleiding.
Wanneer je één van de basisslides wil aanpassen, moet je die wijziging in elke versie van je cursus gaan doorvoeren.
Nog erger wordt het wanneer aanpassingen van verschillende medelesgevers geïntegreerd moeten worden in één reeks slides.
Deze aanpassingen integreren kost al heel wat tijd en energie, laat staan de input van studenten toelaten.
Geen nood, open webslides nemen het volledige management van je cursus automatisch over.

* Docenten kunnen in **één muisklik** voorgestelde aanpassingen aan de centrale cursus valideren of afkeuren.
* Door de continue input van studenten, medewerkers en externe onderzoekers, kunnen de slides **organisch groeien** tot een kwaliteitsvolle en geactualiseerde cursus. 
* Webslides opengestellen buiten de UGent vergroot de **internationale visibiliteit** van de eigen expertise en onderwijsinzet.
* Studenten kunnen vlotter bij de les betrokken worden met **interactieve webtools** zoals polls.


Voor UGent
-------

De UGent zet in op multiperspectivisme, activerend onderwijs en de integratie van onderzoeksexpertise in het onderwijs.
Waardevolle doelstellingen, maar hoe breng je die concreet in de praktijk? Open Webslides kunnen hier een antwoord op bieden!

* Slides kunnen **multidisciplinair** naar elkaar linken.
* Alle **activerende onderwijstools** die op het web te vinden zijn kunnen meteen in de webslides gebruikt worden.
* Door lesmateriaal open te stellen draagt het onderwijs bij tot **maatschappelijke valorisatie** van UGent kennis.
* Bovendien zet deze publieke UGent expertise ook de deur open voor **economische valorisatie**.
