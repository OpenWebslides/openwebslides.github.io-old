---
layout: post
title: "ART seminarie in KUMU museum, Tallinn"
date: 2016-05-04 22:00:00 +0100
---
Naar aanleiding van het bezoek van Vlaams minister-president Geert Bourgeois aan de Baltisch staten 
wordt op 12 mei een multidisciplinair seminarie over reproductieve geneeskunde georganiseerd in de hoofdstad van Estland, Tallinn. 
De UGent, de Universiteit van Tartu en de Biowetenschappen Universiteit van Estland (Eesti Maaülikool, EMÜ) 
presenteren er hun baanbrekende projecten in het veld van "Assisted Reproduction Technology" (ART).

De recente evoluties in ART voor mens en dier gaan hand in hand met het doorbreken van taboes rond reproductieve geneeskunde.
Wetenschap en samenleving worden hierbij uitgedaagd om met elkaar in dialoog te gaan over de ethische, economische en persoonlijke implicaties van de recente technologische ontwikkelingen.

Om die dialoog tussen wetenschap en samenleving aan te gaan, brengen we wetenschappers, ethici, beleidsmakers en geïnteresseerde burgers samen in het KUnstiMUuseum (KUMU) van Tallinn.
Topexperten en specialisten in menselijke en dierlijke reproductie zullen er hun toekomstvisie op ART geven en in debat gaan over de sociale en ethische implicaties.

Omdat het seminarie beoogt een breed publiek te bereiken, nodigde organisator en UGent professor emeritus Christian Burvenich ons uit om het seminarie te hosten met open webslides.
Via de open webslides zullen we enerzijds de presentaties van de sprekers naar een breed publiek publiceren. 
Bovendien verzamelen we doorheen de dag de opinies en vragen van het publiek. Deze vormen de basis van het publiek debat aan het einde van het seminarie.

Voor meer informatie over het seminarie kunt u terecht op de [website van het seminarie](http://www.kumuseminar.ugent.be/).

Tot op 12 mei in Tallinn!

<figure>
  <img src="http://www.mimoa.eu/images/2764_l.jpg" alt="">
  <figcaption>
    ©KUMU website, foto Kaaido Haagen
  </figcaption>
</figure>
