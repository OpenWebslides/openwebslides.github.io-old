---
layout: page
title: Webslides
permalink: /webslides/
order: 10
---

Open webslides zijn online lesslides gemaakt in HTML, een opmaaktaal waarmee websites worden gebouwd. Doordat ze op dezelfde manier in elkaar zitten als websites, kunnen alle mogelijkheden die het web biedt naadloos en eenvoudig in de slides geïntegreerd worden. YouTube-filmpjes, tweets van Twitter, interactieve webpagina's, dynamische grafieken etc…alles kan in een handomdraai toegevoegd worden aan het lesmateriaal!

<!--Afbeelding__ (in opbouw)-->

Bovendien kunnen ook studenten een steentje bijdragen aan kwaliteitsvollere, overzichtelijkere slides. Door slides op een online samenwerkingsplatform te plaatsen, nodigt de lesgever iedereen uit om suggesties voor te stellen – direct tijdens de les, of meteen erna. Deze suggesties kunnen zowel over de vorm gaan, om de opbouw van de leerstof beter te structureren, als over de inhoud. Studenten kunnen onder andere meer uitleg vragen bij onduidelijkheden, interessante voorbeelden aanleveren, of discussiëren over een nieuw artikel. De lesgever kan de voorgestelde aanpassingen die hij/zij relevant acht doorvoeren. Tegen de volgende les kan er dus al een update zijn!

<img src="/../images/open-sourceMod.svg" alt="Drawing" style="width: 740px;"/>

Als samenwerkingsplatform zal het populaire [Github](https://www.github.com "Github Homepage") gebruikt worden, online community waarop al tienduizenden softwareprojecten gedeeld worden. 

Wat is er nog allemaal mogelijk?
------------

* Open webslides kan je openen op elk toestel met een webbrowser.
* Via URL's kan je makkelijk doorklikken naar gerelateerde info uit andere cursussen of externe bronnen.
* Lesgevers kunnen zeer gemakkelijk samenwerken aan dezelfde slides en zo leerstofonderdelen optimaal op elkaar afstemmen.

### In opbouw 
