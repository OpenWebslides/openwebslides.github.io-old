---
layout: page
title: Webslides
permalink: /webslides/
order: 10
---
Web-innovaties, rechtstreeks in de slides
------------

Open webslides zijn online lesslides gemaakt in HTML, een opmaaktaal waarmee websites worden gebouwd. 
Doordat ze op dezelfde manier in elkaar zitten als websites, kunnen alle mogelijkheden die het web biedt naadloos en 
eenvoudig in de slides geïntegreerd worden. 
YouTube-filmpjes, tweets van Twitter, interactieve webpagina's, dynamische grafieken etc… alles kan in een 
handomdraai toegevoegd worden aan het lesmateriaal! 
Via een link kan je met één muisklik vanuit de slide naar gerelateerd materiaal op het web navigeren.
Omdat elke slide eigenlijk een website op zichzelf is en een eigen webadres heeft, 
kan ook vanop andere media (Facebook, Twitter…) naar een specifieke slide gelinkt worden. 
Discussies op het Minervaforum, Facebook en andere media kunnen dus veel gerichter, op slideniveau, doorgaan.

<img src="/../images/OverviewDesign.jpg" alt="" style="width: 740px;">

Co-creatie
------------

Bovendien kunnen ook studenten een steentje bijdragen aan kwaliteitsvollere, overzichtelijkere slides. 
Door slides op een online samenwerkingsplatform te plaatsen, nodigt de lesgever iedereen uit om suggesties 
voor te stellen – direct tijdens de les, of tijdens het studeren. Deze suggesties kunnen zowel over de vorm gaan, 
over de inhoud van specifieke slides, als over de structurele opbouw van de leerstof. Studenten kunnen onder andere meer uitleg 
vragen bij onduidelijkheden, interessante voorbeelden aanleveren, of discussiëren over een nieuw artikel. 
De lesgever kan de voorgestelde aanpassingen die hij/zij relevant acht doorvoeren. 
Tegen de volgende les kan er dus al een update zijn!

<img src="/../images/OverviewDesign2.jpg" alt="Drawing" style="width: 740px;"/>

Als samenwerkingsplatform zal het populaire [Github](https://www.github.com "Github Homepage") 
gebruikt worden, een online community waarop al tienduizenden softwareprojecten gedeeld worden. 

Zijn webslides gemakkelijk te maken?
------------

Ja, je hoeft geen letter code te kunnen schrijven om aan de slag te gaan.
Er zijn heel wat web-applicaties die je een vlotte interface bieden om webslides te maken. 
Eén van de mogelijke interfaces met een intuïtieve demo is bijvoorbeeld [Slides](https://slides.com/).

De eerste UGent cursus met open webslides is trouwens al van start gegaan in februari 2016: de [cursus internettechnologie](http://rubenverborgh.github.io/WebFundamentals/#).
