---
layout: page
title: KumuART
permalink: /KumuART/
menu: false
order: 110
---
Web-innovaties, rechtstreeks in de slides
------------

Open webslides zijn online lesslides gemaakt in HTML, een opmaaktaal waarmee websites worden gebouwd. 
Doordat ze op dezelfde manier in elkaar zitten als websites, kunnen alle mogelijkheden die het web biedt naadloos en 
eenvoudig in de slides geïntegreerd worden. 
YouTube-filmpjes, tweets van Twitter, interactieve webpagina's, dynamische grafieken etc… alles kan in een 
handomdraai toegevoegd worden aan het lesmateriaal! 

Via een link kan je met één muisklik vanuit de slide naar gerelateerd materiaal op het web navigeren.
Omdat elke slide eigenlijk een website op zichzelf is en een eigen webadres heeft, 
kan ook vanop andere media (Facebook, Twitter…) naar een specifieke slide gelinkt worden. 
Discussies op het Minervaforum, Facebook en andere media kunnen dus veel gerichter, op slideniveau, doorgaan.

<img src="/../images/OverviewDesign.jpg" alt="" style="width: 740px;">

Co-creatie
------------

Bovendien kunnen ook studenten een steentje bijdragen aan kwaliteitsvollere, overzichtelijkere slides. 
Hoe zou dit nu juist in zijn werk gaan? Volg even mee op onderstaande afbeelding.

Door slides op een online samenwerkingsplatform te plaatsen, nodigt de docent iedereen uit om suggesties 
voor te stellen – direct tijdens de les, of tijdens het studeren. Deze suggesties kunnen zowel over de vorm gaan, 
over de inhoud van specifieke slides, als over de structurele opbouw van de leerstof. Studenten kunnen bijvoorbeeld
meer uitleg vragen bij onduidelijkheden, een bijpassend Youtube-filmpje embedden of relevante publicaties aanbrengen. 
De lesgever kan de voorgestelde aanpassingen dan accepteren of weigeren en 
met één muisklik is de aanpassing doorgevoerd in de officiële slides.  
Tegen de volgende les kan er dus al een update zijn!

<img src="/../images/OverviewDesign2.jpg" alt="Drawing" style="width: 740px;"/>

Als samenwerkingsplatform zal het populaire [Github](https://www.github.com "Github Homepage") 
gebruikt worden, een online community waarop al tienduizenden softwareprojecten gedeeld worden. 

Wat betekent ‘Open’ nu eigenlijk?
------------

Dit aspect mogen de docenten zelf invullen: ze kunnen zelf kiezen hoe open hun webslides zijn op het vlak van
aanpasbaarheid en zichtbaarheid.

De **aanpasbaarheid** is eenvoudig te variëren: de docent kan ervoor kiezen als enige het recht te behouden
om suggesties te valideren of af te keuren. Alternatief kunnen ook medelesgever en assistenten dat recht 
toegekend worden of bijvoorbeeld de cursusdienst van de studentenvereniging. Dit heeft de docent volledig zelf in handen.

De **zichtbaarheid** is technisch gezien even gemakkelijk te variëren, maar het is belangrijk inbreuken op auteursrechten te voorkomen.
Kort geschetst kan een docent kiezen tussen twee systemen.
Enerzijds kan er gekozen worden om de content achter een UGent log-in te plaatsen. 
Wanneer de content voor niet-economische onderwijsdoeleinden achter log-in wordt geplaatst 
biedt de wet een ruime bescherming terzake. 
Anderzijds kan de docent de content openbaar toegankelijk maken, ook buiten de UGent community. 
In dat geval zijn de mogelijkheden beperkter. 
Het is van belang dat de docent steeds goed nagaat of de 
content auteursrechtelijk gedekt is en de toestemming van de auteur vereist is. 
Indien er twijfel ontstaat over content die u online wil plaatsen kan u ons steeds contacteren voor bijkomende ondersteuning. 

Zijn webslides gemakkelijk te maken?
------------

Ja, je hoeft geen letter code te kunnen schrijven om aan de slag te gaan.
Er zijn heel wat web-applicaties die je een vlotte interface bieden om webslides te maken. 
Eén van de mogelijke interfaces met een intuïtieve demo is bijvoorbeeld [Slides](https://slides.com/).

De eerste UGent cursus met open webslides is trouwens al van start gegaan in februari 2016: de [cursus internettechnologie](http://rubenverborgh.github.io/WebFundamentals/#).
