---
layout: page
title: Waarom webslides?
permalink: /waarom/
order: 20
---

### Gefragmenteerd cursusmateriaal 
Het cursusmateriaal is gefragmenteerd over verschillende platformen en formats (slides, cursusteksten, eigen nota’s, artikels, externe tutorials, oefeningen…). Het bewaren van een duidelijke samenhang tussen de verschillende cursusonderdelen is zowel voor de lesgever als voor de student niet altijd vanzelfsprekend.  

### Laattijdige feedback op de slides en ander lesmateriaal 
Lesgevers weten pas na de studentenevaluaties, als het semester en de examenperiode reeds afgelopen is, wat de pijnpunten van de cursus zijn. Studenten kunnen hierdoor enkel in grote lijnen en niet specifiek per slide aangeven waar er verbetering nodig is.  

### Jaarlijkse ‘reset’ van het Minervaforum 
Als er onduidelijkheden in de slides worden besproken en opgehelderd op het Minerva-forum, verdwijnt dit weer bij de omschakeling naar het volgende schooljaar. Studenten kunnen bijgevolg jaar na jaar op dezelfde moeilijkheden stoten en lesgevers dienen bijgevolg jaar na jaar dezelfde moeilijkheden uit te klaren op het forum. 

### Linken van cursussen kan efficiënter
Regelmatig verwijzen lesgevers naar leerstof uit andere vakken. Indien de student deze leerstof wil controleren, is een uitgebreide zoektocht doorheen de computer of de dozen met oude cursussen op zolder vaak onvermijdelijk. De uiteindelijk gevonden cursus dient dan ook nog eens van voren naar achteren uitgepluisd te worden om de link te kunnen leggen met de nieuwe leerstof. Hier is dus zeker ruimte voor verbetering.  

### Het up-to-date houden van de cursus is zeer tijdrovend en intensief 
Lesgevers besteden veel tijd en energie aan het opstellen en onderhouden van een kwaliteitsvolle cursus. Studenten moeten immers niet alleen de basis van de materie beheersen, maar ook op de hoogte zijn van de laatste (internationale) ontwikkelingen binnen dat vakgebied. De lesgever moet dus de veelheid aan ontwikkelingen nauwgezet opvolgen. 
Verder moet de lesgever ook instaan voor een cursus die zo gestructureerd en begrijpelijk mogelijk de leerstof presenteert. En als het ook nog even kan, omvat de cursus bij voorkeur nog een verscheidenheid aan multimedia en didactische werkvormen. 
De lesgever staat hier doorgaans alleen voor en dient zelf in te schatten hoe duidelijk de huidige cursus is, want feedback komt pas als de examenperiode reeds gepasseerd is. 

### Gesloten lesmateriaal
Momenteel zijn cursusslides een ‘besloten gegeven’ tussen de lesgever en zijn/haar studenten.  Kwaliteitsvolle cursusslides kunnen bijgevolg maar moeilijk andere lesgevers en universiteiten bereiken en als inspiratie dienen voor hun cursussen. Hierdoor worden mooie kansen voor mogelijke internationale visibiliteit, erkenning en zelfs samenwerkingen mislopen. 

#Wat bieden Webslides?

### Eén laagdrempelig en gebruiksvriendelijk samenwerkingsplatform dat de afstand verkleint tussen:

* De fragmenten van het cursusmateriaal
* De verschillende vakken
* De pioniers aan de Ugent (Community of Practice)
* De studenten en professoren (learning community)
* De studentenfeedback en cursuskwaliteit
* De studenten en medestudenten 
* De cursus en de buitenwereld
* De UGent en toekomstige studenten, partners
* software en hardware (slides op mobiel apparaat)



### Co-creatie

* Cursusen zijn niet langer éénrichtingsverkeer.
* Studenten co-creëren de cursus en "boosten" elkaars leerervaringen.
* "De beste lesgevers leren van hun studenten"

### Open knowledge


Als lesgevers hun slides openstellen, kan de kennis zich buiten de universiteitsmuren verspreiden. Maar even belangrijk: dan kan kennis van buiten de universiteitsmuren binnenkomen. Open betekent dat iedereen een bijdrage kan leveren, waardoor lesmateriaal geverifieerd en aangevuld kan worden in een internationale context. Een flinke opsteker naar kwaliteit en zichtbaarheid toe!

Dit idee volgt de voetsporen van de open-source community voor software: de bronmaterialen van ontelbare softwareprojecten zijn reeds publiek beschikbaar, zodat iedereen deze beter kan maken.

### In opbouw
